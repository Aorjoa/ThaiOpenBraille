## ThaiOpenBraille (TOB) : โปรแกรมแปลงภาษาไทย/อังกฤษ - เบรลล์
ซอฟต์แวร์ TOB นี้ใช้แปลงข้อความภาษาไทย ภาษาอังกฤษ และตัวเลขทั้งไทยและอารบิกให้กลายเป็นอักษรเบรลล์ ซึ่งปัจจุบันก็ยังมีปัญหาและส่วนที่ขาดไปที่ต้องเติมเต็ม คร่าวๆคือ ในภาษาไทยและภาษาอังกฤษนั้น ผู้บกพร่องทางสายตาแต่ละระดับชั้น (ประถม / มัธยม) ก็ใช้ลักษณะตัวอักษรไม่เหมือนกัน แต่บางอันก็ไม่ได้ผิดไปเลยเพียงแต่จะอ่านได้ช้ากว่า ยกตัวอย่างตัวอักษร test ปัจจุบันตัวโปรแกรมแปลงได้ตามตัวเท่านั้น แต่สำหรับ st ในระดับสูงขึ้นสามารถลดรูปเป็นตัวอีกษรตัวเดียวเพื่อง่ายต่อการใช้งานได้

เนื่องจากการใช้ชีวิตประจำวันนั้นยังต้องพึ่งพาตัวอักษรเบรลล์อยู่มาก ซึ่งบ่อยครั้งการใช้แอพใน Smartphone ก็ไม่ได้ตอบโจทย์ โปรแกรมเหล่านี้จึงยังมีความต้องการอยู่

ซอฟต์แวร์นี้ได้รับความคุ้มครองภายใต้ MIT Licence ดังนั้นใครที่สามารถนำไปใช้สามารถนำไปใช้ได้เลยไม่ต้องขอผมก่อนครับ และท่านในที่ต้องการช่วยพัฒนาสามารถ Fork จาก Github และสร้าง Pull-request ได้เลย

![ภาพโปรแกรม](https://raw.githubusercontent.com/Aorjoa/ThaiOpenBraille/master/ThaiOpenBraille/Resources/overall-img.PNG)

สุดท้ายขอขอบคุณพี่น๊อต พี่โต้ง ครูเปี๊ยก ที่ทำให้ต้องสร้างโปรเจกตัวหลัก (โปรเจกตัวหลักสมบูรณ์กว่านี้แต่เป็นของบริษัทร่วมวิจัยกับสถาบันวิจัยแสงซินโครตรอนฯ มีทั้งส่วน Software และ Hardware), ตัวตัดคำจากคุณ Natthawut Kulnirundorn , โรงเรียนการศึกษาคนตาบอดนครราชสีมาที่ให้ความรู้, ห้องปฏิบัติการ SUT Aiyara Cluster ที่ให้ใช้ทรัพากรในการพัฒนา และผู้มีส่วนเกี่ยวข้องทุกท่านครับ
